This is htnjj.info, produced by makeinfo version 4.7 from
黄庭内景经.texi.

   黄庭内景经 http://www.dushu.com/showbook/101198/1042046.html

   Copyright (C) 2010 Binjo

   _黄庭内景经_


File: htnjj.info,  Node: Top,  Next: 上清章第一,  Prev: (dir),  Up: (dir)

黄庭内景经
**********

黄庭内景经 http://www.dushu.com/showbook/101198/1042046.html

   Copyright (C) 2010 Binjo

* Menu:

* 上清章第一::
* 上有章第二::
* 口为章第三::
* 黄庭章第四::
* 中池章第五::
* 天中章第六::
* 至道章第七::
* 心神章第八::
* 肺部章第九::
* 心部章第十::
* 肝部章第十一::
* 肾部章第十二::
* 脾部章第十三::
* 胆部章第十四::
* 脾长章第十五::
* 上睹章第十六::
* 灵台章第十七::
* 三关章第十八::
* 若得章第十九::
* 呼吸章第二十::
* 琼室章第二十一::
* 常念章第二十二::
* 治生章第二十三::
* 隐影章第二十四::
* 五行章第二十五::
* 高奔章第二十六::
* 玄元章第二十七::
* 仙人章第二十八::
* 紫清章第二十九::
* 百谷章第三十::
* 心典章第三十一::
* 经历章第三十二::
* 肝气章第三十三::
* 肺之章第三十四::
* 隐藏章第三十五::
* 沐浴章第三十六::


File: htnjj.info,  Node: 上清章第一,  Next: 上有章第二,  Prev: Top,  Up: Top

1 上清章第一
************

上清紫霞虚皇前，太上大道玉晨君。闲居蕊珠作七言，散化五形变万神。
是为黄庭曰内篇，琴心三叠舞胎仙。九气映明出霄间，神盖童子生紫烟。
是曰玉书可精研，咏之万过N三天。千灾以消百病痊，不惮虎狼之凶残，
亦以却老年永延。


File: htnjj.info,  Node: 上有章第二,  Next: 口为章第三,  Prev: 上清章第一,  Up: Top

2 上有章第二
************

上有魂灵下关元，左为少阳右太阴。后有密户前生门。出日入月呼吸存。
四气所合列宿分，紫烟上下三素云。灌溉五华植灵根，七液洞流冲庐间。
回紫抱黄入丹田，幽室内明照阳明。


File: htnjj.info,  Node: 口为章第三,  Next: 黄庭章第四,  Prev: 上有章第二,  Up: Top

3 口为章第三
************

口为玉池太和官。漱咽灵液灾不干。体生光华气香兰，却灭百邪玉炼颜。
审能修之登广寒。昼夜不寐乃成真，雷鸣电激神泯泯。


File: htnjj.info,  Node: 黄庭章第四,  Next: 中池章第五,  Prev: 口为章第三,  Up: Top

4 黄庭章第四
************

黄庭内人服锦衣，紫华飞裙云气罗。丹青绿条翠灵柯。七蕤玉a闭两扉，
重扇金关密枢机。玄泉幽关高崔巍，三田之中精气微。娇女窈窕翳霄晖，
重堂焕焕明八威。天庭地关列斧斤，灵台盘固永不衰。


File: htnjj.info,  Node: 中池章第五,  Next: 天中章第六,  Prev: 黄庭章第四,  Up: Top

5 中池章第五
************

中池内神服赤珠，丹锦云袍带虎符。横津三寸灵所居，隐芝翳郁自相扶。


File: htnjj.info,  Node: 天中章第六,  Next: 至道章第七,  Prev: 中池章第五,  Up: Top

6 天中章第六
************

天中之岳精谨修，云宅既清玉帝游。通利道路无终休，眉号华盖覆明珠。
九幽日月洞空无，宅中有真常衣丹。审能见之无疾患，赤珠灵裙华茜粲。
舌下玄膺生死岸，出青入玄二气焕，子若遇之N天汉。


File: htnjj.info,  Node: 至道章第七,  Next: 心神章第八,  Prev: 天中章第六,  Up: Top

7 至道章第七
************

至道不烦决存真，泥丸百节皆有神。发神苍华字太元，脑神精根字泥丸，
眼神明上字英玄，鼻神玉垄字灵坚，耳神空闲字幽田，舌神通命字正伦，
齿神锋字罗千。一面之神宗泥丸，泥丸九真皆有房。方圆一寸处此中，
同服紫衣飞罗裳。但思一部寿无穷，非各别住俱脑中。列位次坐向外方。
所存在心自相当。


File: htnjj.info,  Node: 心神章第八,  Next: 肺部章第九,  Prev: 至道章第七,  Up: Top

8 心神章第八
************

心神丹元字守灵，肺神皓华字虚成。肝神龙烟字含明，翳郁导烟主浊清。
肾神玄冥字育婴，脾神常在字魂停。胆神龙曜字威明。六腑五藏神体精，
皆在心内运天经。昼夜存之自长生。


File: htnjj.info,  Node: 肺部章第九,  Next: 心部章第十,  Prev: 心神章第八,  Up: Top

9 肺部章第九
************

肺部之宫似华盖，下有童子坐玉阙。七元之子主调气，外应中岳鼻齐位。
素锦衣裳黄云带，喘息呼吸体不快。急存白元和六气，神仙久视无灾害。
用之不已形不滞。


File: htnjj.info,  Node: 心部章第十,  Next: 肝部章第十一,  Prev: 肺部章第九,  Up: Top

10 心部章第十
*************

心部之宫莲含华，下有童子丹元家。主适寒热荣卫和，丹锦飞裳披玉罗。
金铃朱带坐婆娑，调血理命身不枯，外应口舌吐五华。临绝呼之亦登苏，
久久行之飞太霞。


File: htnjj.info,  Node: 肝部章第十一,  Next: 肾部章第十二,  Prev: 心部章第十,  Up: Top

11 肝部章第十一
***************

肝部之中翠重里，下有青童神公子。主诸关键聪明始，青锦披裳佩玉铃。
和制魂魄津液平，外应眼目日月清。百z不锺存无英, 同用七日自充盈。
垂绝念神死复生，摄魂还魄永无倾。


File: htnjj.info,  Node: 肾部章第十二,  Next: 脾部章第十三,  Prev: 肝部章第十一,  Up: Top

12 肾部章第十二
***************

肾部之宫玄阙圆，中有童子冥上玄。主诸六府九液源，外应两耳百液津。
苍锦云衣舞龙幡，上致明霞日月烟。百病千灾急当存，两部水王对生门，
使人长生升九天。


File: htnjj.info,  Node: 脾部章第十三,  Next: 胆部章第十四,  Prev: 肾部章第十二,  Up: Top

13 脾部章第十三
***************

脾部之宫属戊已，中有明童黄裳里。消谷散气摄牙齿，是为太仓两明童。
坐在金台城九重，方圆一寸命门中。主调百谷五味香，辟却虚羸无病伤。
外应尺宅气色芳，光华所生以表明。黄锦玉衣带虎章，注念三老子轻翔，
长生高仙远死殃。


File: htnjj.info,  Node: 胆部章第十四,  Next: 脾长章第十五,  Prev: 脾部章第十三,  Up: Top

14 胆部章第十四
***************

胆部之宫六府精，中有童子曜威明。雷电八震扬玉旌，龙旗横天掷火铃。
主诸气力摄虎兵，外应眼童鼻柱间。脑发相扶亦俱鲜，九色锦衣绿华裙。
佩金带玉龙虎文，能存威明乘庆云，役使万神朝三元。


File: htnjj.info,  Node: 脾长章第十五,  Next: 上睹章第十六,  Prev: 胆部章第十四,  Up: Top

15 脾长章第十五
***************

脾长一尺掩太仓，中部老君治明堂。厥字灵元名混康，治人百病消谷粮。
黄衣紫带龙虎章，长精益命赖君王。三呼我名神自通，三老同坐各有朋。
或精或胎别执方，桃孩合延生华芒。男女回九有桃康，道父道母对相望。
师父师母丹玄乡，可用存思登虚空。殊途一会归要终，关塞三关握固停。
含漱金醴吞玉英。遂至不饥三虫亡。心意常和致欣昌，五岳之云气彭亨。
保灌玉庐以自偿，五形完坚无灾殃。


File: htnjj.info,  Node: 上睹章第十六,  Next: 灵台章第十七,  Prev: 脾长章第十五,  Up: Top

16 上睹章第十六
***************

上睹三元如连珠，落落明景照九隅。五灵夜烛焕八区，子存内皇与我游。
身披凤衣衔虎符，一至不久升虚无。方寸之中念深藏，不方不圆闭牖窗。
三神还精老方壮，魂魄内守不争竞。神生腹中衔玉当，灵注幽阙那得丧。
琳条万寻可荫仗，三魂自宁帝书命。


File: htnjj.info,  Node: 灵台章第十七,  Next: 三关章第十八,  Prev: 上睹章第十六,  Up: Top

17 灵台章第十七
***************

灵台郁蔼望黄野，三寸异室有上下。间关营卫高玄受，洞房紫极灵门户。
是昔太上告我者，左神公子发神语。右有白元并立处，明堂金匮玉房间。
上清真人当吾前，黄裳子丹气频烦。借问何在两眉端，内侠日月列宿陈，
七曜九元冠生门。


File: htnjj.info,  Node: 三关章第十八,  Next: 若得章第十九,  Prev: 灵台章第十七,  Up: Top

18 三关章第十八
***************

三关之中精气深，九微之内幽且阴。口为心关精神机，足为地关生命，
手为人关把盛衰。


File: htnjj.info,  Node: 若得章第十九,  Next: 呼吸章第二十,  Prev: 三关章第十八,  Up: Top

19 若得章第十九
***************

若得三宫存玄丹，太一流珠安昆仑。重重楼阁十二环，自高自下皆真人。
玉堂绛宇尽玄宫，璇玑玉衡色兰\。瞻望童子坐盘桓，问谁家子在我身。
此人何去入泥丸，千千百百自相连。一一十十似重山，云仪玉华侠耳门。
赤帝黄老与己魂，三真扶胥共房津。五斗焕明是七元，日月飞行六合间。
帝乡天中地户端，面部魂神皆相存。


File: htnjj.info,  Node: 呼吸章第二十,  Next: 琼室章第二十一,  Prev: 若得章第十九,  Up: Top

20 呼吸章第二十
***************

呼吸元气以求仙，仙公公子已在前。朱鸟吐缩白石源，结精育胞化生身。
留胎止精可长生，三气右回九道明。正一含华乃充盈，遥望一心如罗星。
金室之下可不倾，延我白首反孩婴。


File: htnjj.info,  Node: 琼室章第二十一,  Next: 常念章第二十二,  Prev: 呼吸章第二十,  Up: Top

21 琼室章第二十一
*****************

琼室之中八素集，泥丸夫人当中立。长谷玄乡绕郊邑，六龙散飞难分别。
长生至慎房中急，何为死作令神泣。忽之祸乡三灵殁，但当吸气录子精。
寸田尺宅可治生，若当决海百渎倾。叶去树枯失青青，气亡液漏非己形。
专闭御景乃长宁，保我泥丸三奇灵。恬淡闭视内自明，物物不干泰而平。
悫矣匪事老复丁，思咏玉书入上清。


File: htnjj.info,  Node: 常念章第二十二,  Next: 治生章第二十三,  Prev: 琼室章第二十一,  Up: Top

22 常念章第二十二
*****************

常念三房相通达，洞得视见无内外。存漱五牙不饥渴，神华执巾六丁谒。
急守精室勿妄泄，闭而宝之可长活。起自形中初不阔，三官近在易隐括。
虚无寂寂空中素，使形如是不当污。九室正虚神明舍，存思百念视节度。
六府修治勿令故，行自翱翔入天路。


File: htnjj.info,  Node: 治生章第二十三,  Next: 隐影章第二十四,  Prev: 常念章第二十二,  Up: Top

23 治生章第二十三
*****************

治生之道了不烦，但修洞玄与玉篇。兼行形中八景神，二十四真出自然。
高拱无为魂魄安，清净神见与我言。安在紫房帏幕间，立坐室外三五玄。
烧香接手玉华前，共入太室璇玑门。高研恬淡道之园，内视密盼尽睹真。
真人在己莫问邻，何处远索求因缘。


File: htnjj.info,  Node: 隐影章第二十四,  Next: 五行章第二十五,  Prev: 治生章第二十三,  Up: Top

24 隐影章第二十四
*****************

隐形灭形与世殊，含气养精口如朱。带执性命守虚无，名入上清死录除，
三神之乐由隐居。倏H游遨无遗忧，羽服一整八风驱。控驾三素乘晨霞，
金辇正立从玉舆。何不登山诵我书，郁郁窈窕真人墟。入山何难故踌躇，
人间纷纷臭如。


File: htnjj.info,  Node: 五行章第二十五,  Next: 高奔章第二十六,  Prev: 隐影章第二十四,  Up: Top

25 五行章第二十五
*****************

五行相推反归一，三五合气九九节。可用隐地回八术，伏牛幽阙罗品列。
三明出华生死际，洞房灵象斗日月。父曰泥丸母雌一，二光焕照入子室。
能存玄真万事毕，一身精神不可失。


File: htnjj.info,  Node: 高奔章第二十六,  Next: 玄元章第二十七,  Prev: 五行章第二十五,  Up: Top

26 高奔章第二十六
*****************

高奔日月吾上道，郁仪结U善相保。乃见玉清虚无老，可以回颜填血脑。
口衔灵芒携五皇，腰带虎佩金，驾H接生宴东蒙。


File: htnjj.info,  Node: 玄元章第二十七,  Next: 仙人章第二十八,  Prev: 高奔章第二十六,  Up: Top

27 玄元章第二十七
*****************

玄元上一魂魄炼，一之为物叵卒见。须得至真始顾盼，至忌死气诸秽贱。
六神合集虚中宴，结珠固精养神根。玉氏金a常完坚，闭口屈舌食胎津，
使我遂炼获飞仙。


File: htnjj.info,  Node: 仙人章第二十八,  Next: 紫清章第二十九,  Prev: 玄元章第二十七,  Up: Top

28 仙人章第二十八
*****************

仙人道士非有神，积精累气以为真。黄童妙音难可闻，玉书绛简赤丹文。
字曰真人巾金巾，负甲持符开七门。火兵符图备灵关，前昂后卑高下陈。
执剑百丈舞锦幡，十绝盘空扇纷纭。火铃冠霄队落烟，安在黄阙两眉间，
此非枝叶实是根。


File: htnjj.info,  Node: 紫清章第二十九,  Next: 百谷章第三十,  Prev: 仙人章第二十八,  Up: Top

29 紫清章第二十九
*****************

紫清上皇太道君，太玄太和侠侍端。化生万物使我仙，飞升十天驾玉轮。
昼夜七日思勿眠，子能行此可长存。积功成炼非自然，是由精诚亦由专。
内守坚固真之真，虚中恬淡自致神。


File: htnjj.info,  Node: 百谷章第三十,  Next: 心典章第三十一,  Prev: 紫清章第二十九,  Up: Top

30 百谷章第三十
***************

心典一体五藏王，动静念之道德行。清洁喜气自明光，坐起吾俱共栋梁。
昼日曜景暮闭藏，通利华精调阴阳。


File: htnjj.info,  Node: 心典章第三十一,  Next: 经历章第三十二,  Prev: 百谷章第三十,  Up: Top

31 心典章第三十一
*****************

心典一体五藏王，动静念之道德行。清洁喜气自明光，坐起吾俱共栋梁。
昼日曜景暮闭藏，通利华精调阴阳。


File: htnjj.info,  Node: 经历章第三十二,  Next: 肝气章第三十三,  Prev: 心典章第三十一,  Up: Top

32 经历章第三十二
*****************

经历六合隐卯酉，两肾之神主延寿。转降适斗藏初九，知雄守雌可无老，
知白见黑急坐守。


File: htnjj.info,  Node: 肝气章第三十三,  Next: 肺之章第三十四,  Prev: 经历章第三十二,  Up: Top

33 肝气章第三十三
*****************

肝气郁勃清且长，罗列六府生三光。心精意专内不倾，上合三焦下玉浆。
玄液云行去臭香，治荡发齿炼五方。取津玄膺入明堂，下溉喉咙神明通。
坐侍华盖游贵京，飘u三帝席清凉。五色云气纷青葱，闭目内眄自相望。
使心诸神还相崇，七玄英华开命门。通利天道存玄根，百二十年犹可还。
过此守道诚独难，唯待九转八琼丹。要复精思存七元，日月之华救老残，
肝气周流络无端。


File: htnjj.info,  Node: 肺之章第三十四,  Next: 隐藏章第三十五,  Prev: 肝气章第三十三,  Up: Top

34 肺之章第三十四
*****************

肺之为气三焦起，视听幽冥候童子。调理五华精发齿，二十六咽玉池里。
开通百脉血液始，颜色生光金玉泽。齿坚发黑不知白，存此真神勿落落。
当忆此宫有座席，众神合会转相索。


File: htnjj.info,  Node: 隐藏章第三十五,  Next: 沐浴章第三十六,  Prev: 肺之章第三十四,  Up: Top

35 隐藏章第三十五
*****************

隐藏羽盖看天舍，朝拜太阳乐相呼。明神八威正辟邪，脾神还归是胃家。
耽养灵根不复枯，闭塞命门保玉都。万神方胙寿有馀，是谓脾建在中宫。
五藏六府神明主，上合天门入明堂。守雌存雄顶三光，外方内圆神在中。
通利血脉五藏丰，骨青筋赤髓如霜。脾救七窍去不祥，日月列布设阴阳。
两神相会化玉英，淡然无味天人粮。子丹进馔肴正黄，乃曰琅膏及玉霜。
太上隐环八素琼，溉益八液肾受精。伏于太阴见我形，扬风三玄出始青。
恍惚之间至清灵，坐於飙台见赤生。逸域熙真养华荣，内盼沉默炼五形。
三气徘徊得神明，隐龙遁芝云琅英。可以充饥使万灵，上盖玄玄下虎章。


File: htnjj.info,  Node: 沐浴章第三十六,  Prev: 隐藏章第三十五,  Up: Top

36 沐浴章第三十六
*****************

沐浴盛洁弃肥薰，入室东向诵玉篇。约得万遍义自鲜，散发无欲以长存。
五味皆至正气还，夷心寂闷勿烦冤。过数已毕体神精，黄华玉女告子情。
真人既至使六丁，即受隐芝大洞经。十读四拜朝太上。先谒太帝后北向，
黄庭内经玉书畅。授者曰师受者盟，云锦凤罗金钮缠。以代割发肌肤全，
携手登山歃液丹。金书玉景乃可宣，传得可授告三官。勿令七祖受冥患，
太上微言致神仙，不死之道此真文。



Tag Table:
Node: Top187
Node: 上清章第一1010
Node: 上有章第二1330
Node: 口为章第三1608
Node: 黄庭章第四1837
Node: 中池章第五2131
Node: 天中章第六2311
Node: 至道章第七2605
Node: 心神章第八2997
Node: 肺部章第九3275
Node: 心部章第十3537
Node: 肝部章第十一3803
Node: 肾部章第十二4091
Node: 脾部章第十三4365
Node: 胆部章第十四4704
Node: 脾长章第十五5010
Node: 上睹章第十六5495
Node: 灵台章第十七5850
Node: 三关章第十八6189
Node: 若得章第十九6398
Node: 呼吸章第二十6818
Node: 琼室章第二十一7110
Node: 常念章第二十二7538
Node: 治生章第二十三7903
Node: 隐影章第二十四8268
Node: 五行章第二十五8617
Node: 高奔章第二十六8917
Node: 玄元章第二十七9168
Node: 仙人章第二十八9452
Node: 紫清章第二十九9801
Node: 百谷章第三十10099
Node: 心典章第三十一10328
Node: 经历章第三十二10561
Node: 肝气章第三十三10780
Node: 肺之章第三十四11259
Node: 隐藏章第三十五11559
Node: 沐浴章第三十六12216

End Tag Table
